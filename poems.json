[
  {
    "id": 1,
    "title": "送元二使安西",
    "dynasty": "唐代",
    "author": "王维",
    "content": "渭城朝雨浥轻尘，\n客舍青青柳色新。\n劝君更尽一杯酒，\n西出阳关无故人。"
  },
  {
    "id": 2,
    "title": "回乡偶书",
    "dynasty": "唐代",
    "author": "贺知章",
    "content": "少小离家老大回，\n乡音无改鬓毛衰。\n儿童相见不相识，\n笑问客从何处来。"
  },
  {
    "id": 3,
    "title": "泊船瓜洲",
    "dynasty": "宋代",
    "author": "王安石",
    "content": "京口瓜洲一水间，\n钟山只隔数重山。\n春风又绿江南岸，\n明月何时照我还。"
  },
  {
    "id": 4,
    "title": "望庐山瀑布",
    "dynasty": "唐代",
    "author": "李白",
    "content": "日照香炉生紫烟，\n遥看瀑布挂前川。\n飞流直下三千尺，\n疑是银河落九天。"
  },
  {
    "id": 5,
    "title": "无题·相见时难别亦难",
    "dynasty": "唐代",
    "author": "李商隐",
    "content": "相见时难别亦难，\n东风无力百花残。\n春蚕到死丝方尽，\n蜡炬成灰泪始干。\n晓镜但愁云鬓改，\n夜吟应觉月光寒。\n蓬山此去无多路，\n青鸟殷勤为探看。"
  },
  {
    "id": 6,
    "title": "山村咏怀",
    "dynasty": "宋代",
    "author": "邵雍",
    "content": "一去二三里，\n烟村四五家。\n亭台六七座，\n八九十枝花。"
  },
  {
    "id": 7,
    "title": "相思",
    "dynasty": "唐代",
    "author": "王维",
    "content": "红豆生南国，\n春来发几枝。\n愿君多采撷，\n此物最相思。"
  },
  {
    "id": 8,
    "title": "江雪",
    "dynasty": "唐代",
    "author": "柳宗元",
    "content": "千山鸟飞绝，\n万径人踪灭。\n孤舟蓑笠翁，\n独钓寒江雪。"
  },
  {
    "id": 9,
    "title": "九月九日忆山东兄弟",
    "dynasty": "唐代",
    "author": "王维",
    "content": "独在异乡为异客，\n每逢佳节倍思亲。\n遥知兄弟登高处，\n遍插茱萸少一人。"
  },
  {
    "id": 10,
    "title": "劝学",
    "dynasty": "唐代",
    "author": "颜真卿",
    "content": "三更灯火五更鸡，\n正是男儿读书时。\n黑发不知勤学早，\n白首方悔读书迟。"
  },
  {
    "id": 11,
    "title": "绝句二首·其一",
    "dynasty": "唐代",
    "author": "杜甫",
    "content": "迟日江山丽，\n春风花草香。\n泥融飞燕子，\n沙暖睡鸳鸯。"
  },
  {
    "id": 12,
    "title": "绝句",
    "dynasty": "唐代",
    "author": "杜甫",
    "content": "两个黄鹂鸣翠柳，\n一行白鹭上青天。\n窗含西岭千秋雪，\n门泊东吴万里船。"
  },
  {
    "id": 13,
    "title": "赠汪伦",
    "dynasty": "唐代",
    "author": "李白",
    "content": "李白乘舟将欲行，\n忽闻岸上踏歌声。\n桃花潭水深千尺，\n不及汪伦送我情。"
  },
  {
    "id": 14,
    "title": "游子吟",
    "dynasty": "唐代",
    "author": "孟郊",
    "content": "慈母手中线，\n游子身上衣。\n临行密密缝，\n意恐迟迟归。\n谁言寸草心，\n报得三春晖。"
  },
  {
    "id": 15,
    "title": "赋得古原草送别(节选)",
    "dynasty": "唐代",
    "author": "白居易",
    "content": "离离原上草，\n一岁一枯荣。\n野火烧不尽，\n春风吹又生。"
  },
  {
    "id": 16,
    "title": "咏柳",
    "dynasty": "唐代",
    "author": "贺知章",
    "content": "碧玉妆成一树高，\n万条垂下绿丝绦。\n不知细叶谁裁出，\n二月春风似剪刀。"
  },
  {
    "id": 17,
    "title": "早发白帝城",
    "dynasty": "唐代",
    "author": "李白",
    "content": "朝辞白帝彩云间，\n千里江陵一日还。\n两岸猿声啼不住，\n轻舟已过万重山。"
  },
  {
    "id": 18,
    "title": "清明",
    "dynasty": "唐代",
    "author": "杜牧",
    "content": "清明时节雨纷纷，\n路上行人欲断魂。\n借问酒家何处有？\n牧童遥指杏花村。"
  },
  {
    "id": 19,
    "title": "画",
    "dynasty": "唐代",
    "author": "王维",
    "content": "远看山有色，\n近听水无声。\n春去花还在，\n人来鸟不惊。"
  },
  {
    "id": 20,
    "title": "咏鹅",
    "dynasty": "唐代",
    "author": "骆宾王",
    "content": "鹅，\n鹅，\n鹅，\n曲项向天歌。\n白毛浮绿水，\n红掌拨清波。"
  },
  {
    "id": 21,
    "title": "梅花",
    "dynasty": "宋代",
    "author": "王安石",
    "content": "墙角数枝梅，\n凌寒独自开。\n遥知不是雪，\n为有暗香来。"
  },
  {
    "id": 22,
    "title": "静夜思",
    "dynasty": "唐代",
    "author": "李白",
    "content": "床前明月光，\n疑是地上霜。\n举头望明月，\n低头思故乡。"
  },
  {
    "id": 23,
    "title": "春晓",
    "dynasty": "唐代",
    "author": "孟浩然",
    "content": "春眠不觉晓，\n处处闻啼鸟。\n夜来风雨声，\n花落知多少。"
  },
  {
    "id": 24,
    "title": "鸟鸣涧",
    "dynasty": "唐代",
    "author": "王维",
    "content": "人闲桂花落，\n夜静春山空。\n月出惊山鸟，\n时鸣春涧中。"
  },
  {
    "id": 25,
    "title": "悯农二首·其二",
    "dynasty": "唐代",
    "author": "李绅",
    "content": "锄禾日当午，\n汗滴禾下土。\n谁知盘中餐，\n粒粒皆辛苦？"
  },
  {
    "id": 26,
    "title": "夜雨寄北",
    "dynasty": "唐代",
    "author": "李商隐",
    "content": "君问归期未有期，\n巴山夜雨涨秋池。\n 何当共剪西窗烛，\n却话巴山夜雨时。"
  },
  {
    "id": 27,
    "title": "寻隐者不遇",
    "dynasty": "唐代",
    "author": "贾岛",
    "content": "松下问童子，\n言师采药去。\n只在此山中，\n云深不知处。"
  },
  {
    "id": 28,
    "title": "小池",
    "dynasty": "宋代",
    "author": "杨万里",
    "content": "泉眼无声惜细流，\n树阴照水爱晴柔。\n小荷才露尖尖角，\n早有蜻蜓立上头。"
  },
  {
    "id": 29,
    "title": "池上",
    "dynasty": "唐代",
    "author": "白居易",
    "content": "小娃撑小艇，\n偷采白莲回。\n不解藏踪迹，\n浮萍一道开。"
  },
  {
    "id": 30,
    "title": "望天门山",
    "dynasty": "唐代",
    "author": "李白",
    "content": "天门中断楚江开，\n碧水东流至此回。\n两岸青山相对出，\n孤帆一片日边来。"
  },
  {
    "id": 31,
    "title": "悯农二首·其一",
    "dynasty": "唐代",
    "author": "李绅",
    "content": "春种一粒粟，\n秋收万颗子。\n四海无闲田，\n农夫犹饿死。"
  },
  {
    "id": 32,
    "title": "黄鹤楼送孟浩然之广陵",
    "dynasty": "唐代",
    "author": "李白",
    "content": "故人西辞黄鹤楼，\n烟花三月下扬州。\n孤帆远影碧空尽，\n唯见长江天际流。"
  },
  {
    "id": 33,
    "title": "登鹳雀楼",
    "dynasty": "唐代",
    "author": "王之涣",
    "content": "白日依山尽，\n黄河入海流。\n欲穷千里目，\n更上一层楼。"
  },
  {
    "id": 34,
    "title": "敕勒歌",
    "dynasty": "南北朝",
    "author": "乐府诗集",
    "content": "敕勒川，\n阴山下。\n天似穹庐，\n笼盖四野，\n天苍苍，\n野茫茫，\n风吹草低见牛羊。"
  },
  {
    "id": 35,
    "title": "山居秋暝",
    "dynasty": "唐代",
    "author": "王维",
    "content": "空山新雨后，\n天气晚来秋。\n明月松间照，\n清泉石上流。\n竹喧归浣女，\n莲动下渔舟。\n随意春芳歇，\n王孙自可留。"
  },
  {
    "id": 36,
    "title": "出塞",
    "dynasty": "唐代",
    "author": "王昌龄",
    "content": "秦时明月汉时关，\n万里长征人未还。\n但使龙城飞将在，\n不教胡马度阴山。"
  },
  {
    "id": 37,
    "title": "牧童",
    "dynasty": "唐代",
    "author": "吕岩",
    "content": "草铺横野六七里，\n笛弄晚风三四声。\n归来饱饭黄昏后，\n不脱蓑衣卧月明。"
  },
  {
    "id": 38,
    "title": "大林寺桃花",
    "dynasty": "唐代",
    "author": "白居易",
    "content": "人间四月芳菲尽，\n山寺桃花始盛开。\n 长恨春归无觅处，\n不知转入此中来。"
  },
  {
    "id": 39,
    "title": "天净沙·秋思",
    "dynasty": "元代",
    "author": "马致远",
    "content": "枯藤老树昏鸦，\n小桥流水人家，\n古道西风瘦马。\n夕阳西下，\n断肠人在天涯。"
  },
  {
    "id": 40,
    "title": "题临安邸",
    "dynasty": "宋代",
    "author": "林升",
    "content": "山外青山楼外楼，\n西湖歌舞几时休？\n暖风熏得游人醉，\n直把杭州作汴州。"
  },
  {
    "id": 41,
    "title": "过故人庄",
    "dynasty": "唐代",
    "author": "孟浩然",
    "content": "故人具鸡黍，\n邀我至田家。\n绿树村边合，\n青山郭外斜。\n开轩面场圃，\n把酒话桑麻。\n待到重阳日，\n还来就菊花。"
  },
  {
    "id": 42,
    "title": "夜宿山寺",
    "dynasty": "唐代",
    "author": "李白",
    "content": "危楼高百尺，\n手可摘星辰。\n不敢高声语，\n恐惊天上人。"
  },
  {
    "id": 43,
    "title": "示儿",
    "dynasty": "宋代",
    "author": "陆游",
    "content": "死去元知万事空，\n但悲不见九州同。\n王师北定中原日，\n家祭无忘告乃翁。"
  },
  {
    "id": 44,
    "title": "所见",
    "dynasty": "清代",
    "author": "袁枚",
    "content": "牧童骑黄牛，\n歌声振林樾。\n意欲捕鸣蝉，\n忽然闭口立。"
  },
  {
    "id": 45,
    "title": "己亥杂诗",
    "dynasty": "清代",
    "author": "龚自珍",
    "content": "九州生气恃风雷，\n万马齐喑究可哀。\n我劝天公重抖擞，\n不拘一格降人才。"
  },
  {
    "id": 46,
    "title": "江南春",
    "dynasty": "唐代",
    "author": "杜牧",
    "content": "千里莺啼绿映红，\n水村山郭酒旗风。\n南朝四百八十寺，\n多少楼台烟雨中。"
  },
  {
    "id": 47,
    "title": "春夜喜雨",
    "dynasty": "唐代",
    "author": "杜甫",
    "content": "好雨知时节，\n当春乃发生。\n随风潜入夜，\n润物细无声。\n野径云俱黑，\n江船火独明。\n晓看红湿处，\n花重锦官城。"
  },
  {
    "id": 48,
    "title": "晓出净慈寺送林子方",
    "dynasty": "宋代",
    "author": "杨万里",
    "content": "毕竟西湖六月中，\n风光不与四时同。\n接天莲叶无穷碧，\n映日荷花别样红。"
  },
  {
    "id": 49,
    "title": "风",
    "dynasty": "唐代",
    "author": "李峤",
    "content": "解落三秋叶，\n能开二月花。\n过江千尺浪，\n入竹万竿斜。"
  },
  {
    "id": 50,
    "title": "枫桥夜泊",
    "dynasty": "唐代",
    "author": "张继",
    "content": "月落乌啼霜满天，\n江枫渔火对愁眠。\n姑苏城外寒山寺，\n夜半钟声到客船。"
  },
  {
    "id": 51,
    "title": "早春呈水部张十八员外",
    "dynasty": "唐代",
    "author": "韩愈",
    "content": "天街小雨润如酥，\n草色遥看近却无。\n最是一年春好处，\n绝胜烟柳满皇都。"
  },
  {
    "id": 52,
    "title": "别董大",
    "dynasty": "唐代",
    "author": "高适",
    "content": "千里黄云白日曛，\n北风吹雁雪纷纷。\n莫愁前路无知己，\n天下谁人不识君。"
  },
  {
    "id": 53,
    "title": "题诗后",
    "dynasty": "唐代",
    "author": "贾岛",
    "content": "两句三年得，\n一吟双泪流。\n知音如不赏，\n归卧故山秋。"
  },
  {
    "id": 54,
    "title": "画鸡",
    "dynasty": "明代",
    "author": "唐寅",
    "content": "头上红冠不用裁，\n满身雪白走将来。\n平生不敢轻言语，\n一叫千门万户开。"
  },
  {
    "id": 55,
    "title": "江南",
    "dynasty": "两汉",
    "author": "汉乐府",
    "content": "江南可采莲，\n莲叶何田田。\n鱼戏莲叶间。\n鱼戏莲叶东，\n鱼戏莲叶西，\n鱼戏莲叶南，\n鱼戏莲叶北。"
  },
  {
    "id": 56,
    "title": "山行",
    "dynasty": "唐代",
    "author": "杜牧",
    "content": "远上寒山石径斜，\n白云深处有人家。\n停车坐爱枫林晚，\n霜叶红于二月花。"
  },
  {
    "id": 57,
    "title": "惠崇春江晚景",
    "dynasty": "宋代",
    "author": "苏轼",
    "content": "竹外桃花三两枝，\n春江水暖鸭先知。\n蒌蒿满地芦芽短，\n正是河豚欲上时。"
  },
  {
    "id": 58,
    "title": "忆江南",
    "dynasty": "唐代",
    "author": "白居易",
    "content": "江南好，\n风景旧曾谙。\n日出江花红胜火，\n春来江水绿如蓝。\n能不忆江南？"
  },
  {
    "id": 59,
    "title": "逢雪宿芙蓉山主人",
    "dynasty": "唐代",
    "author": "刘长卿",
    "content": "日暮苍山远，\n天寒白屋贫。\n柴门闻犬吠，\n风雪夜归人。"
  },
  {
    "id": 60,
    "title": "秋浦歌十七首·十五",
    "dynasty": "唐代",
    "author": "李白",
    "content": "白发三千丈，\n缘愁似个长。\n不知明镜里，\n何处得秋霜。"
  },
  {
    "id": 61,
    "title": "鸟",
    "dynasty": "唐代",
    "author": "白居易",
    "content": "谁道群生性命微？\n一般骨肉一般皮。\n劝君莫打枝头鸟，\n子在巢中望母归。"
  },
  {
    "id": 62,
    "title": "马诗二十三首·其五",
    "dynasty": "唐代",
    "author": "李贺",
    "content": "大漠沙如雪，\n燕山月似钩。\n何当金络脑，\n快走踏清秋。"
  },
  {
    "id": 63,
    "title": "长歌行",
    "dynasty": "两汉",
    "author": "汉乐府",
    "content": "青青园中葵，\n朝露待日晞。\n阳春布德泽，\n万物生光辉。\n常恐秋节至，\n焜黄华叶衰。\n百川东到海，\n何时复西归？\n少壮不努力，\n老大徒伤悲！"
  },
  {
    "id": 64,
    "title": "泊秦淮",
    "dynasty": "唐代",
    "author": "杜牧",
    "content": "烟笼寒水月笼沙，\n夜泊秦淮近酒家。\n商女不知亡国恨，\n隔江犹唱后庭花。"
  },
  {
    "id": 65,
    "title": "题西林壁",
    "dynasty": "宋代",
    "author": "苏轼",
    "content": "横看成岭侧成峰，\n远近高低各不同。\n不识庐山真面目，\n只缘身在此山中。"
  },
  {
    "id": 66,
    "title": "村居",
    "dynasty": "清代",
    "author": "高鼎",
    "content": "草长莺飞二月天，\n拂堤杨柳醉春烟。\n儿童散学归来早，\n忙趁东风放纸鸢。"
  },
  {
    "id": 67,
    "title": "登乐游原",
    "dynasty": "唐代",
    "author": "李商隐",
    "content": "向晚意不适，\n驱车登古原。\n夕阳无限好，\n只是近黄昏。"
  },
  {
    "id": 68,
    "title": "鹿柴",
    "dynasty": "唐代",
    "author": "王维",
    "content": "空山不见人，\n但闻人语响。\n返景入深林，\n复照青苔上。"
  },
  {
    "id": 69,
    "title": "芙蓉楼送辛渐",
    "dynasty": "唐代",
    "author": "王昌龄",
    "content": "寒雨连江夜入吴，\n平明送客楚山孤。\n洛阳亲友如相问，\n一片冰心在玉壶。"
  },
  {
    "id": 70,
    "title": "暮江吟",
    "dynasty": "唐代",
    "author": "白居易",
    "content": "一道残阳铺水中，\n半江瑟瑟半江红。\n可怜九月初三夜，\n露似真珠月似弓。"
  },
  {
    "id": 71,
    "title": "月下独酌·其一",
    "dynasty": "唐代",
    "author": "李白",
    "content": "花间一壶酒，\n独酌无相亲。\n举杯邀明月，\n对影成三人。\n月既不解饮，\n影徒随我身。\n暂伴月将影，\n行乐须及春。\n我歌月徘徊，\n我舞影零乱。\n醒时同交欢，\n醉后各分散。\n永结无情游，\n相期邈云汉。"
  },
  {
    "id": 72,
    "title": "舟夜书所见",
    "dynasty": "清代",
    "author": "查慎行",
    "content": "月黑见渔灯，\n孤光一点萤。\n微微风簇浪，\n散作满河星。"
  },
  {
    "id": 73,
    "title": "小儿垂钓",
    "dynasty": "唐代",
    "author": "胡令能",
    "content": "蓬头稚子学垂纶，\n侧坐莓苔草映身。\n 路人借问遥招手，\n怕得鱼惊不应人。"
  },
  {
    "id": 74,
    "title": "秋夜将晓出篱门迎凉有感",
    "dynasty": "宋代",
    "author": "陆游",
    "content": "三万里河东入海，\n五千仞岳上摩天。\n遗民泪尽胡尘里，\n南望王师又一年。"
  },
  {
    "id": 75,
    "title": "石灰吟",
    "dynasty": "明代",
    "author": "于谦",
    "content": "千锤万凿出深山，\n烈火焚烧若等闲。\n粉骨碎身浑不怕，\n要留清白在人间。"
  },
  {
    "id": 76,
    "title": "十一月四日风雨大作·其二",
    "dynasty": "宋代",
    "author": "陆游",
    "content": "僵卧孤村不自哀，\n尚思为国戍轮台。\n夜阑卧听风吹雨，\n铁马冰河入梦来。"
  },
  {
    "id": 77,
    "title": "采莲曲",
    "dynasty": "唐代",
    "author": "王昌龄",
    "content": "荷叶罗裙一色裁，\n芙蓉向脸两边开。\n乱入池中看不见，\n闻歌始觉有人来。"
  },
  {
    "id": 78,
    "title": "饮湖上初晴后雨二首·其二",
    "dynasty": "宋代",
    "author": "苏轼",
    "content": "水光潋滟晴方好，\n山色空蒙雨亦奇。\n欲把西湖比西子，\n淡妆浓抹总相宜。"
  },
  {
    "id": 79,
    "title": "从军行七首·其四",
    "dynasty": "唐代",
    "author": "王昌龄",
    "content": "青海长云暗雪山，\n孤城遥望玉门关。\n黄沙百战穿金甲，\n不破楼兰终不还。"
  },
  {
    "id": 80,
    "title": "游园不值",
    "dynasty": "宋代",
    "author": "叶绍翁",
    "content": "应怜屐齿印苍苔，\n小扣柴扉久不开。\n春色满园关不住，\n一枝红杏出墙来。"
  },
  {
    "id": 81,
    "title": "登高",
    "dynasty": "唐代",
    "author": "杜甫",
    "content": "风急天高猿啸哀，\n渚清沙白鸟飞回。\n无边落木萧萧下，\n不尽长江滚滚来。\n万里悲秋常作客，\n百年多病独登台。\n艰难苦恨繁霜鬓，\n潦倒新停浊酒杯。"
  },
  {
    "id": 82,
    "title": "将进酒",
    "dynasty": "唐代",
    "author": "李白",
    "content": "君不见黄河之水天上来，\n奔流到海不复回。\n君不见高堂明镜悲白发，\n朝如青丝暮成雪。\n人生得意须尽欢，\n莫使金樽空对月。\n天生我材必有用，\n千金散尽还复来。\n烹羊宰牛且为乐，\n会须一饮三百杯。\n岑夫子，\n丹丘生，\n将进酒，\n杯莫停。\n与君歌一曲，\n请君为我倾耳听。\n钟鼓馔玉不足贵，\n但愿长醉不复醒。\n古来圣贤皆寂寞，\n惟有饮者留其名。\n陈王昔时宴平乐，\n斗酒十千恣欢谑。\n主人何为言少钱，\n径须沽取对君酌。\n五花马、千金裘，\n呼儿将出换美酒，\n与尔同销万古愁。"
  },
  {
    "id": 83,
    "title": "登幽州台歌",
    "dynasty": "唐代",
    "author": "陈子昂",
    "content": "前不见古人，\n后不见来者。\n念天地之悠悠，\n独怆然而涕下！"
  },
  {
    "id": 84,
    "title": "明日歌",
    "dynasty": "明代",
    "author": "文嘉",
    "content": "明日复明日，\n明日何其多！\n日日待明日，\n万事成蹉跎。\n世人皆被明日累，\n明日无穷老将至。\n晨昏滚滚水东流，\n今古悠悠日西坠。\n百年明日能几何？\n请君听我明日歌。"
  },
  {
    "id": 85,
    "title": "元日",
    "dynasty": "宋代",
    "author": "王安石",
    "content": "爆竹声中一岁除，\n春风送暖入屠苏。\n千门万户曈曈日，\n总把新桃换旧符。"
  },
  {
    "id": 86,
    "title": "春望",
    "dynasty": "唐代",
    "author": "杜甫",
    "content": "国破山河在，\n城春草木深。\n感时花溅泪，\n恨别鸟惊心。\n烽火连三月，\n家书抵万金。\n白头搔更短，\n浑欲不胜簪。"
  },
  {
    "id": 87,
    "title": "江上渔者",
    "dynasty": "宋代",
    "author": "范仲淹",
    "content": "江上往来人，\n但爱鲈鱼美。\n君看一叶舟，\n出没风波里。"
  },
  {
    "id": 88,
    "title": "夏日绝句",
    "dynasty": "宋代",
    "author": "李清照",
    "content": "生当作人杰，\n死亦为鬼雄。\n至今思项羽，\n不肯过江东。"
  },
  {
    "id": 89,
    "title": "凉州词",
    "dynasty": "唐代",
    "author": "王翰",
    "content": "葡萄美酒夜光杯，\n欲饮琵琶马上催。\n醉卧沙场君莫笑，\n古来征战几人回？"
  },
  {
    "id": 90,
    "title": "古朗月行",
    "dynasty": "唐代",
    "author": "李白",
    "content": "小时不识月，\n呼作白玉盘。\n又疑瑶台镜，\n飞在青云端。\n仙人垂两足，\n桂树何团团。\n白兔捣药成，\n问言与谁餐？\n蟾蜍蚀圆影，\n大明夜已残。\n羿昔落九乌，\n天人清且安。\n阴精此沦惑，\n去去不足观。\n忧来其如何？\n凄怆摧心肝。"
  },
  {
    "id": 91,
    "title": "凉州词二首·其一",
    "dynasty": "唐代",
    "author": "王之涣",
    "content": "黄河远上白云间，\n一片孤城万仞山。\n羌笛何须怨杨柳，\n春风不度玉门关。"
  },
  {
    "id": 92,
    "title": "独坐敬亭山",
    "dynasty": "唐代",
    "author": "李白",
    "content": "众鸟高飞尽，\n孤云独去闲。\n相看两不厌，\n只有敬亭山。"
  },
  {
    "id": 93,
    "title": "渔歌子·西塞山前白鹭飞",
    "dynasty": "唐代",
    "author": "张志和",
    "content": "西塞山前白鹭飞，\n桃花流水鳜鱼肥。\n青箬笠，\n绿蓑衣，\n斜风细雨不须归。"
  },
  {
    "id": 94,
    "title": "杂诗三首·其二",
    "dynasty": "唐代",
    "author": "王维",
    "content": "君自故乡来，\n应知故乡事。\n来日绮窗前，\n寒梅著花未？"
  },
  {
    "id": 95,
    "title": "春日",
    "dynasty": "宋代",
    "author": "朱熹",
    "content": "胜日寻芳泗水滨，\n无边光景一时新。\n等闲识得东风面，\n万紫千红总是春。"
  },
  {
    "id": 96,
    "title": "登飞来峰",
    "dynasty": "宋代",
    "author": "王安石",
    "content": "飞来山上千寻塔，\n闻说鸡鸣见日升。\n不畏浮云遮望眼，\n自缘身在最高层。"
  },
  {
    "id": 97,
    "title": "锦瑟",
    "dynasty": "唐代",
    "author": "李商隐",
    "content": "锦瑟无端五十弦，\n一弦一柱思华年。\n庄生晓梦迷蝴蝶，\n望帝春心托杜鹃。\n沧海月明珠有泪，\n蓝田日暖玉生烟。\n此情可待成追忆，\n只是当时已惘然。"
  },
  {
    "id": 98,
    "title": "黄鹤楼",
    "dynasty": "唐代",
    "author": "崔颢",
    "content": "昔人已乘黄鹤去，\n此地空余黄鹤楼。\n黄鹤一去不复返，\n白云千载空悠悠。\n晴川历历汉阳树，\n芳草萋萋鹦鹉洲。\n日暮乡关何处是？\n烟波江上使人愁。"
  },
  {
    "id": 99,
    "title": "客中作",
    "dynasty": "唐代",
    "author": "李白",
    "content": "兰陵美酒郁金香，\n玉碗盛来琥珀光。\n 但使主人能醉客，\n不知何处是他乡。"
  },
  {
    "id": 100,
    "title": "闻王昌龄左迁龙标遥有此寄",
    "dynasty": "唐代",
    "author": "李白",
    "content": "杨花落尽子规啼，\n闻道龙标过五溪。\n我寄愁心与明月，\n随君直到夜郎西。"
  },
  {
    "id": 101,
    "title": "钱塘湖春行",
    "dynasty": "唐代",
    "author": "白居易",
    "content": "孤山寺北贾亭西，\n水面初平云脚低。\n几处早莺争暖树，\n谁家新燕啄春泥。\n乱花渐欲迷人眼，\n浅草才能没马蹄。\n最爱湖东行不足，\n绿杨阴里白沙堤。"
  },
  {
    "id": 102,
    "title": "乌衣巷",
    "dynasty": "唐代",
    "author": "刘禹锡",
    "content": "朱雀桥边野草花，\n乌衣巷口夕阳斜。\n 旧时王谢堂前燕，\n飞入寻常百姓家。"
  },
  {
    "id": 103,
    "title": "遗爱寺",
    "dynasty": "唐代",
    "author": "白居易",
    "content": "弄石临溪坐，\n寻花绕寺行。\n时时闻鸟语，\n处处是泉声。"
  },
  {
    "id": 104,
    "title": "赠刘景文",
    "dynasty": "宋代",
    "author": "苏轼",
    "content": "荷尽已无擎雨盖，\n菊残犹有傲霜枝。\n一年好景君须记，\n最是橙黄橘绿时。"
  },
  {
    "id": 105,
    "title": "夜书所见",
    "dynasty": "宋代",
    "author": "叶绍翁",
    "content": "萧萧梧叶送寒声，\n江上秋风动客情。\n知有儿童挑促织，\n夜深篱落一灯明。"
  },
  {
    "id": 106,
    "title": "望洞庭",
    "dynasty": "唐代",
    "author": "刘禹锡",
    "content": "湖光秋月两相和，\n潭面无风镜未磨。\n遥望洞庭山水翠，\n白银盘里一青螺。"
  },
  {
    "id": 107,
    "title": "如梦令·常记溪亭日暮",
    "dynasty": "宋代",
    "author": "李清照",
    "content": "常记溪亭日暮，\n沉醉不知归路。\n兴尽晚回舟，\n误入藕花深处。\n争渡，\n争渡，\n惊起一滩鸥鹭。"
  },
  {
    "id": 108,
    "title": "三衢道中",
    "dynasty": "宋代",
    "author": "曾几",
    "content": "梅子黄时日日晴，\n小溪泛尽却山行。\n绿阴不减来时路，\n添得黄鹂四五声。"
  },
  {
    "id": 109,
    "title": "赠花卿",
    "dynasty": "唐代",
    "author": "杜甫",
    "content": "锦城丝管日纷纷，\n半入江风半入云。\n 此曲只应天上有，\n人间能得几回闻。"
  },
  {
    "id": 110,
    "title": "次北固山下",
    "dynasty": "唐代",
    "author": "王湾",
    "content": "客路青山外，\n行舟绿水前。\n潮平两岸阔，\n风正一帆悬。\n海日生残夜，\n江春入旧年。\n乡书何处达？\n归雁洛阳边。"
  },
  {
    "id": 111,
    "title": "沁园春·雪",
    "dynasty": "近现代",
    "author": "毛泽东",
    "content": "北国风光，\n千里冰封，\n万里雪飘。\n望长城内外，\n惟余莽莽；大河上下，\n顿失滔滔。\n山舞银蛇，\n原驰蜡象，\n欲与天公试比高。\n须晴日，\n看红装素裹，\n分外妖娆。\n江山如此多娇，\n引无数英雄竞折腰。\n惜秦皇汉武，\n略输文采；唐宗宋祖，\n稍逊风骚。\n一代天骄，\n成吉思汗，\n只识弯弓射大雕。\n俱往矣，\n数风流人物，\n还看今朝。"
  },
  {
    "id": 112,
    "title": "江南逢李龟年",
    "dynasty": "唐代",
    "author": "杜甫",
    "content": "岐王宅里寻常见，\n崔九堂前几度闻。\n正是江南好风景，\n落花时节又逢君。"
  },
  {
    "id": 113,
    "title": "今日歌",
    "dynasty": "明代",
    "author": "文嘉",
    "content": "今日复今日，\n今日何其少！\n今日又不为，\n此事何时了？\n人生百年几今日，\n今日不为真可惜！\n若言姑待明朝至，\n明朝又有明朝事。\n为君聊赋今日诗，\n努力请从今日始。"
  },
  {
    "id": 114,
    "title": "山中问答",
    "dynasty": "唐代",
    "author": "李白",
    "content": "问余何意栖碧山，\n笑而不答心自闲。\n桃花流水窅然去，\n别有天地非人间。"
  },
  {
    "id": 115,
    "title": "蜂",
    "dynasty": "唐代",
    "author": "罗隐",
    "content": "不论平地与山尖，\n无限风光尽被占。\n 采得百花成蜜后，\n为谁辛苦为谁甜？"
  },
  {
    "id": 116,
    "title": "行路难·其一",
    "dynasty": "唐代",
    "author": "李白",
    "content": "金樽清酒斗十千，\n玉盘珍羞直万钱。\n停杯投箸不能食，\n拔剑四顾心茫然。\n欲渡黄河冰塞川，\n将登太行雪满山。\n闲来垂钓碧溪上，\n忽复乘舟梦日边。\n行路难，\n行路难，\n多歧路，\n今安在？\n长风破浪会有时，\n直挂云帆济沧海。"
  },
  {
    "id": 117,
    "title": "滁州西涧",
    "dynasty": "唐代",
    "author": "韦应物",
    "content": "独怜幽草涧边生，\n上有黄鹂深树鸣。\n 春潮带雨晚来急，\n野渡无人舟自横。"
  },
  {
    "id": 118,
    "title": "宿建德江",
    "dynasty": "唐代",
    "author": "孟浩然",
    "content": "移舟泊烟渚，\n日暮客愁新。\n野旷天低树，\n江清月近人。"
  },
  {
    "id": 119,
    "title": "卖炭翁",
    "dynasty": "唐代",
    "author": "白居易",
    "content": "卖炭翁，\n伐薪烧炭南山中。\n满面尘灰烟火色，\n两鬓苍苍十指黑。\n卖炭得钱何所营？\n身上衣裳口中食。\n可怜身上衣正单，\n心忧炭贱愿天寒。\n夜来城外一尺雪，\n晓驾炭车辗冰辙。\n牛困人饥日已高，\n市南门外泥中歇。\n翩翩两骑来是谁？\n黄衣使者白衫儿。\n手把文书口称敕，\n回车叱牛牵向北。\n一车炭，\n千余斤，\n宫使驱将惜不得。\n半匹红纱一丈绫，\n系向牛头充炭直。"
  },
  {
    "id": 120,
    "title": "江畔独步寻花·其六",
    "dynasty": "唐代",
    "author": "杜甫",
    "content": "黄四娘家花满蹊，\n千朵万朵压枝低。\n留连戏蝶时时舞，\n自在娇莺恰恰啼。"
  },
  {
    "id": 121,
    "title": "江畔独步寻花·其五",
    "dynasty": "唐代",
    "author": "杜甫",
    "content": "黄师塔前江水东，\n春光懒困倚微风。\n桃花一簇开无主，\n可爱深红爱浅红？"
  },
  {
    "id": 122,
    "title": "长相思·山一程",
    "dynasty": "清代",
    "author": "纳兰性德",
    "content": "山一程，\n水一程，\n身向榆关那畔行，\n夜深千帐灯。\n风一更，\n雪一更，\n聒碎乡心梦不成，\n故园无此声。"
  },
  {
    "id": 123,
    "title": "过华清宫绝句三首·其一",
    "dynasty": "唐代",
    "author": "杜牧",
    "content": "长安回望绣成堆，\n山顶千门次第开。\n一骑红尘妃子笑，\n无人知是荔枝来。"
  },
  {
    "id": 124,
    "title": "蜀道难",
    "dynasty": "唐代",
    "author": "李白",
    "content": "噫吁嚱，\n危乎高哉！\n蜀道之难，\n难于上青天！\n蚕丛及鱼凫，\n开国何茫然！\n尔来四万八千岁，\n不与秦塞通人烟。\n西当太白有鸟道，\n可以横绝峨眉巅。\n地崩山摧壮士死，\n然后天梯石栈相钩连。\n上有六龙回日之高标，\n下有冲波逆折之回川。\n黄鹤之飞尚不得过，\n猿猱欲度愁攀援。\n青泥何盘盘，\n百步九折萦岩峦。\n扪参历井仰胁息，\n以手抚膺坐长叹。\n问君西游何时还？\n畏途巉岩不可攀。\n但见悲鸟号古木，\n雄飞雌从绕林间。\n又闻子规啼夜月，\n愁空山。\n蜀道之难，\n难于上青天，\n使人听此凋朱颜！\n连峰去天不盈尺，\n枯松倒挂倚绝壁。\n飞湍瀑流争喧豗，\n砯崖转石万壑雷。\n其险也如此，\n嗟尔远道之人胡为乎来哉！\n剑阁峥嵘而崔嵬，\n一夫当关，\n万夫莫开。\n所守或匪亲，\n化为狼与豺。\n朝避猛虎，\n夕避长蛇，\n磨牙吮血，\n杀人如麻。\n锦城虽云乐，\n不如早还家。\n蜀道之难，\n难于上青天，\n侧身西望长咨嗟！"
  },
  {
    "id": 125,
    "title": "咏华山",
    "dynasty": "宋代",
    "author": "寇准",
    "content": "只有天在上，\n更无山与齐。\n举头红日近，\n回首白云低。"
  },
  {
    "id": 126,
    "title": "浪淘沙·其一",
    "dynasty": "唐代",
    "author": "刘禹锡",
    "content": "九曲黄河万里沙，\n浪淘风簸自天涯。\n如今直上银河去，\n同到牵牛织女家。"
  },
  {
    "id": 127,
    "title": "竹里馆",
    "dynasty": "唐代",
    "author": "王维",
    "content": "独坐幽篁里，\n弹琴复长啸。\n深林人不知，\n明月来相照。"
  },
  {
    "id": 128,
    "title": "塞下曲",
    "dynasty": "唐代",
    "author": "卢纶",
    "content": "月黑雁飞高，\n单于夜遁逃。\n欲将轻骑逐，\n大雪满弓刀。"
  },
  {
    "id": 129,
    "title": "论诗五首·其二",
    "dynasty": "清代",
    "author": "赵翼",
    "content": "李杜诗篇万口传，\n至今已觉不新鲜。\n江山代有才人出，\n各领风骚数百年。"
  },
  {
    "id": 130,
    "title": "六月二十七日望湖楼醉书",
    "dynasty": "宋代",
    "author": "苏轼",
    "content": "黑云翻墨未遮山，\n白雨跳珠乱入船。\n卷地风来忽吹散，\n望湖楼下水如天。"
  },
  {
    "id": 131,
    "title": "雁门太守行",
    "dynasty": "唐代",
    "author": "李贺",
    "content": "黑云压城城欲摧，\n甲光向日金鳞开。\n角声满天秋色里，\n塞上燕脂凝夜紫。\n半卷红旗临易水，\n霜重鼓寒声不起。\n报君黄金台上意，\n提携玉龙为君死。"
  },
  {
    "id": 132,
    "title": "和张仆射塞下曲·其二",
    "dynasty": "唐代",
    "author": "卢纶",
    "content": "林暗草惊风，\n将军夜引弓。\n平明寻白羽，\n没在石棱中。"
  },
  {
    "id": 133,
    "title": "峨眉山月歌",
    "dynasty": "唐代",
    "author": "李白",
    "content": "峨眉山月半轮秋，\n影入平羌江水流。\n 夜发清溪向三峡，\n思君不见下渝州。"
  },
  {
    "id": 134,
    "title": "水调歌头·明月几时有",
    "dynasty": "宋代",
    "author": "苏轼",
    "content": "丙辰中秋，\n欢饮达旦，\n大醉，\n作此篇，\n兼怀子由。\n明月几时有？\n把酒问青天。\n不知天上宫阙，\n今夕是何年。\n我欲乘风归去，\n又恐琼楼玉宇，\n高处不胜寒。\n起舞弄清影，\n何似在人间。\n转朱阁，\n低绮户，\n照无眠。\n不应有恨，\n何事长向别时圆？\n人有悲欢离合，\n月有阴晴圆缺，\n此事古难全。\n但愿人长久，\n千里共婵娟。"
  },
  {
    "id": 135,
    "title": "八阵图",
    "dynasty": "唐代",
    "author": "杜甫",
    "content": "功盖三分国，\n名成八阵图。\n江流石不转，\n遗恨失吞吴。"
  },
  {
    "id": 136,
    "title": "声声慢·寻寻觅觅",
    "dynasty": "宋代",
    "author": "李清照",
    "content": "寻寻觅觅，\n冷冷清清，\n凄凄惨惨戚戚。\n乍暖还寒时候，\n最难将息。\n三杯两盏淡酒，\n怎敌他、晚来风急！\n雁过也，\n正伤心，\n却是旧时相识。\n满地黄花堆积，\n憔悴损，\n如今有谁堪摘？\n守着窗儿，\n独自怎生得黑！\n梧桐更兼细雨，\n到黄昏、点点滴滴。\n这次第，\n怎一个愁字了得！"
  },
  {
    "id": 137,
    "title": "画眉鸟",
    "dynasty": "宋代",
    "author": "欧阳修",
    "content": "百啭千声随意移，\n山花红紫树高低。\n始知锁向金笼听，\n不及林间自在啼。"
  },
  {
    "id": 138,
    "title": "嫦娥",
    "dynasty": "唐代",
    "author": "李商隐",
    "content": "云母屏风烛影深，\n长河渐落晓星沉。\n嫦娥应悔偷灵药，\n碧海青天夜夜心。"
  },
  {
    "id": 139,
    "title": "秋词二首·其一",
    "dynasty": "唐代",
    "author": "刘禹锡",
    "content": "自古逢秋悲寂寥，\n我言秋日胜春朝。\n晴空一鹤排云上，\n便引诗情到碧霄。"
  },
  {
    "id": 140,
    "title": "木兰诗",
    "dynasty": "南北朝",
    "author": "乐府诗集",
    "content": "唧唧复唧唧，\n木兰当户织。\n不闻机杼声，\n唯闻女叹息。\n问女何所思，\n问女何所忆。\n女亦无所思，\n女亦无所忆。\n昨夜见军帖，\n可汗大点兵，\n军书十二卷，\n卷卷有爷名。\n阿爷无大儿，\n木兰无长兄，\n愿为市鞍马，\n从此替爷征。\n东市买骏马，\n西市买鞍鞯，\n南市买辔头，\n北市买长鞭。\n旦辞爷娘去，\n暮宿黄河边，\n不闻爷娘唤女声，\n但闻黄河流水鸣溅溅。\n旦辞黄河去，\n暮至黑山头，\n不闻爷娘唤女声，\n但闻燕山胡骑鸣啾啾。\n万里赴戎机，\n关山度若飞。\n朔气传金柝，\n寒光照铁衣。\n将军百战死，\n壮士十年归。\n归来见天子，\n天子坐明堂。\n策勋十二转，\n赏赐百千强。\n可汗问所欲，\n木兰不用尚书郎，\n愿驰千里足，\n送儿还故乡。\n爷娘闻女来，\n出郭相扶将；阿姊闻妹来，\n当户理红妆；小弟闻姊来，\n磨刀霍霍向猪羊。\n开我东阁门，\n坐我西阁床。\n脱我战时袍，\n著我旧时裳。\n当窗理云鬓，\n对镜帖花黄。\n出门看火伴，\n火伴皆惊忙：\n同行十二年，\n不知木兰是女郎。\n雄兔脚扑朔，\n雌兔眼迷离；双兔傍地走，\n安能辨我是雄雌？"
  },
  {
    "id": 141,
    "title": "无题二首·其一",
    "dynasty": "唐代",
    "author": "李商隐",
    "content": "昨夜星辰昨夜风，\n画楼西畔桂堂东。\n身无彩凤双飞翼，\n心有灵犀一点通。\n隔座送钩春酒暖，\n分曹射覆蜡灯红。\n嗟余听鼓应官去，\n走马兰台类转蓬。"
  },
  {
    "id": 142,
    "title": "田园乐七首·其六",
    "dynasty": "唐代",
    "author": "王维",
    "content": "桃红复含宿雨，\n柳绿更带朝烟。\n花落家童未扫，\n莺啼山客犹眠。"
  },
  {
    "id": 143,
    "title": "浪淘沙·其七",
    "dynasty": "唐代",
    "author": "刘禹锡",
    "content": "八月涛声吼地来，\n头高数丈触山回。\n须臾却入海门去，\n卷起沙堆似雪堆。"
  },
  {
    "id": 144,
    "title": "雪梅",
    "dynasty": "宋代",
    "author": "卢钺",
    "content": "梅雪争春未肯降，\n骚人阁笔费评章。\n梅须逊雪三分白，\n雪却输梅一段香。"
  },
  {
    "id": 145,
    "title": "虞美人·春花秋月何时了",
    "dynasty": "五代",
    "author": "李煜",
    "content": "春花秋月何时了？\n往事知多少。\n小楼昨夜又东风，\n故国不堪回首月明中。\n雕栏玉砌应犹在，\n只是朱颜改。\n问君能有几多愁？\n恰似一江春水向东流。"
  },
  {
    "id": 146,
    "title": "己亥杂诗·其五",
    "dynasty": "清代",
    "author": "龚自珍",
    "content": "浩荡离愁白日斜，\n吟鞭东指即天涯。\n落红不是无情物，\n化作春泥更护花。"
  },
  {
    "id": 147,
    "title": "送杜少府之任蜀州",
    "dynasty": "唐代",
    "author": "王勃",
    "content": "城阙辅三秦，\n风烟望五津。\n与君离别意，\n同是宦游人。\n海内存知己，\n天涯若比邻。\n无为在歧路，\n儿女共沾巾。"
  },
  {
    "id": 148,
    "title": "墨梅",
    "dynasty": "元代",
    "author": "王冕",
    "content": "我家洗砚池头树，\n朵朵花开淡墨痕。\n不要人夸好颜色，\n只留清气满乾坤。"
  },
  {
    "id": 149,
    "title": "竹枝词二首·其一",
    "dynasty": "唐代",
    "author": "刘禹锡",
    "content": "杨柳青青江水平，\n闻郎江上唱歌声。\n东边日出西边雨，\n道是无晴却有晴。"
  },
  {
    "id": 150,
    "title": "天净沙·秋",
    "dynasty": "元代",
    "author": "白朴",
    "content": "孤村落日残霞，\n轻烟老树寒鸦，\n一点飞鸿影下。\n青山绿水，\n白草红叶黄花。"
  },
  {
    "id": 151,
    "title": "寒菊",
    "dynasty": "宋代",
    "author": "郑思肖",
    "content": "花开不并百花丛，\n独立疏篱趣未穷。\n宁可枝头抱香死，\n何曾吹落北风中。"
  },
  {
    "id": 152,
    "title": "西江月·夜行黄沙道中",
    "dynasty": "宋代",
    "author": "辛弃疾",
    "content": "明月别枝惊鹊，\n清风半夜鸣蝉。\n稻花香里说丰年，\n听取蛙声一片。\n 七八个星天外，\n两三点雨山前。\n旧时茅店社林边，\n路转溪桥忽见。"
  },
  {
    "id": 153,
    "title": "雨晴",
    "dynasty": "唐代",
    "author": "王驾",
    "content": "雨前初见花间蕊，\n雨后全无叶底花。\n蜂蝶纷纷过墙去，\n却疑春色在邻家。"
  },
  {
    "id": 154,
    "title": "游山西村",
    "dynasty": "宋代",
    "author": "陆游",
    "content": "莫笑农家腊酒浑，\n丰年留客足鸡豚。\n山重水复疑无路，\n柳暗花明又一村。\n箫鼓追随春社近，\n衣冠简朴古风存。\n从今若许闲乘月，\n拄杖无时夜叩门。"
  },
  {
    "id": 155,
    "title": "春夜洛城闻笛",
    "dynasty": "唐代",
    "author": "李白",
    "content": "谁家玉笛暗飞声，\n散入春风满洛城。\n 此夜曲中闻折柳，\n何人不起故园情。"
  },
  {
    "id": 156,
    "title": "白云泉",
    "dynasty": "唐代",
    "author": "白居易",
    "content": "天平山上白云泉，\n云自无心水自闲。\n何必奔冲山下去，\n更添波浪向人间。"
  },
  {
    "id": 157,
    "title": "闻官军收河南河北",
    "dynasty": "唐代",
    "author": "杜甫",
    "content": "剑外忽传收蓟北，\n初闻涕泪满衣裳。\n却看妻子愁何在，\n漫卷诗书喜欲狂。\n白日放歌须纵酒，\n青春作伴好还乡。\n即从巴峡穿巫峡，\n便下襄阳向洛阳。"
  },
  {
    "id": 158,
    "title": "赤壁",
    "dynasty": "唐代",
    "author": "杜牧",
    "content": "折戟沉沙铁未销，\n自将磨洗认前朝。\n东风不与周郎便，\n铜雀春深锁二乔。"
  },
  {
    "id": 159,
    "title": "乡村四月",
    "dynasty": "宋代",
    "author": "翁卷",
    "content": "绿遍山原白满川，\n子规声里雨如烟。\n乡村四月闲人少，\n才了蚕桑又插田。"
  },
  {
    "id": 160,
    "title": "迢迢牵牛星",
    "dynasty": "两汉",
    "author": "佚名",
    "content": "迢迢牵牛星，\n皎皎河汉女。\n纤纤擢素手，\n札札弄机杼。\n终日不成章，\n泣涕零如雨。\n河汉清且浅，\n相去复几许。\n盈盈一水间，\n脉脉不得语。"
  },
  {
    "id": 161,
    "title": "秋夕",
    "dynasty": "唐代",
    "author": "杜牧",
    "content": "银烛秋光冷画屏，\n轻罗小扇扑流萤。\n天阶夜色凉如水，\n坐看牵牛织女星。"
  },
  {
    "id": 162,
    "title": "宿新市徐公店",
    "dynasty": "宋代",
    "author": "杨万里",
    "content": "篱落疏疏一径深，\n树头新绿未成阴。\n儿童急走追黄蝶，\n飞入菜花无处寻。"
  },
  {
    "id": 163,
    "title": "菊花",
    "dynasty": "唐代",
    "author": "元稹",
    "content": "秋丛绕舍似陶家，\n遍绕篱边日渐斜。\n不是花中偏爱菊，\n此花开尽更无花。"
  },
  {
    "id": 164,
    "title": "旅夜书怀",
    "dynasty": "唐代",
    "author": "杜甫",
    "content": "细草微风岸，\n危樯独夜舟。\n星垂平野阔，\n月涌大江流。\n名岂文章著，\n官应老病休。\n飘飘何所似，\n天地一沙鸥。"
  },
  {
    "id": 165,
    "title": "子夜吴歌·秋歌",
    "dynasty": "唐代",
    "author": "李白",
    "content": "长安一片月，\n万户捣衣声。\n秋风吹不尽，\n总是玉关情。\n何日平胡虏，\n良人罢远征。"
  },
  {
    "id": 166,
    "title": "书愤",
    "dynasty": "宋代",
    "author": "陆游",
    "content": "早岁那知世事艰，\n中原北望气如山。\n楼船夜雪瓜洲渡，\n铁马秋风大散关。\n塞上长城空自许，\n镜中衰鬓已先斑。\n出师一表真名世，\n千载谁堪伯仲间！"
  },
  {
    "id": 167,
    "title": "夜雪",
    "dynasty": "唐代",
    "author": "白居易",
    "content": "已讶衾枕冷，\n复见窗户明。\n夜深知雪重，\n时闻折竹声。"
  },
  {
    "id": 168,
    "title": "四时田园杂兴·其二十五",
    "dynasty": "宋代",
    "author": "范成大",
    "content": "梅子金黄杏子肥，\n麦花雪白菜花稀。\n日长篱落无人过，\n惟有蜻蜓蛱蝶飞。"
  },
  {
    "id": 169,
    "title": "四时田园杂兴·其三十一",
    "dynasty": "宋代",
    "author": "范成大",
    "content": "昼出耘田夜绩麻，\n村庄儿女各当家。\n童孙未解供耕织，\n也傍桑阴学种瓜。"
  },
  {
    "id": 170,
    "title": "中秋月",
    "dynasty": "唐代",
    "author": "李峤",
    "content": "圆魄上寒空，\n皆言四海同。\n安知千里外，\n不有雨兼风？"
  },
  {
    "id": 171,
    "title": "清平乐·春归何处",
    "dynasty": "宋代",
    "author": "黄庭坚",
    "content": "春归何处？\n寂寞无行路。\n若有人知春去处，\n唤取归来同住。\n春无踪迹谁知？\n除非问取黄鹂。\n百啭无人能解，\n因风飞过蔷薇。"
  },
  {
    "id": 172,
    "title": "兰溪棹歌",
    "dynasty": "唐代",
    "author": "戴叔伦",
    "content": "凉月如眉挂柳湾，\n越中山色镜中看。\n兰溪三日桃花雨，\n半夜鲤鱼来上滩。"
  },
  {
    "id": 173,
    "title": "逢入京使",
    "dynasty": "唐代",
    "author": "岑参",
    "content": "故园东望路漫漫，\n双袖龙钟泪不干。\n 马上相逢无纸笔，\n凭君传语报平安。"
  },
  {
    "id": 174,
    "title": "乞巧",
    "dynasty": "唐代",
    "author": "林杰",
    "content": "七夕今宵看碧霄，\n牵牛织女渡河桥。\n 家家乞巧望秋月，\n穿尽红丝几万条。"
  },
  {
    "id": 175,
    "title": "花影",
    "dynasty": "宋代",
    "author": "苏轼",
    "content": "重重叠叠上瑶台，\n几度呼童扫不开。\n刚被太阳收拾去，\n却教明月送将来。"
  },
  {
    "id": 176,
    "title": "于易水送人",
    "dynasty": "唐代",
    "author": "骆宾王",
    "content": "此地别燕丹，\n壮士发冲冠。\n昔时人已没，\n今日水犹寒。"
  },
  {
    "id": 177,
    "title": "商山早行",
    "dynasty": "唐代",
    "author": "温庭筠",
    "content": "晨起动征铎，\n客行悲故乡。\n鸡声茅店月，\n人迹板桥霜。\n槲叶落山路，\n枳花明驿墙。\n因思杜陵梦，\n凫雁满回塘。"
  },
  {
    "id": 178,
    "title": "十五夜望月",
    "dynasty": "唐代",
    "author": "王建",
    "content": "中庭地白树栖鸦，\n冷露无声湿桂花。\n今夜月明人尽望，\n不知秋思落谁家。"
  },
  {
    "id": 179,
    "title": "蜀中九日",
    "dynasty": "唐代",
    "author": "王勃",
    "content": "九月九日望乡台，\n他席他乡送客杯。\n 人情已厌南中苦，\n鸿雁那从北地来。"
  },
  {
    "id": 180,
    "title": "七步诗",
    "dynasty": "两汉",
    "author": "曹植",
    "content": "煮豆持作羹，\n漉菽以为汁。\n萁在釜下燃，\n豆在釜中泣。\n本自同根生，\n相煎何太急？"
  },
  {
    "id": 181,
    "title": "晚春",
    "dynasty": "唐代",
    "author": "韩愈",
    "content": "草树知春不久归，\n百般红紫斗芳菲。\n杨花榆荚无才思，\n惟解漫天作雪飞。"
  },
  {
    "id": 182,
    "title": "清平乐·村居",
    "dynasty": "宋代",
    "author": "辛弃疾",
    "content": "茅檐低小，\n溪上青青草。\n醉里吴音相媚好，\n白发谁家翁媪？\n大儿锄豆溪东，\n中儿正织鸡笼。\n最喜小儿亡赖，\n溪头卧剥莲蓬。"
  },
  {
    "id": 183,
    "title": "浣溪沙·游蕲水清泉寺",
    "dynasty": "宋代",
    "author": "苏轼",
    "content": "游蕲水清泉寺，\n寺临兰溪，\n溪水西流。\n山下兰芽短浸溪，\n松间沙路净无泥，\n萧萧暮雨子规啼。\n谁道人生无再少？\n门前流水尚能西！\n休将白发唱黄鸡。"
  },
  {
    "id": 184,
    "title": "过零丁洋",
    "dynasty": "宋代",
    "author": "文天祥",
    "content": "辛苦遭逢起一经，\n干戈寥落四周星。\n山河破碎风飘絮，\n身世浮沉雨打萍。\n惶恐滩头说惶恐，\n零丁洋里叹零丁。\n人生自古谁无死？\n留取丹心照汗青。"
  },
  {
    "id": 185,
    "title": "竹石",
    "dynasty": "清代",
    "author": "郑燮",
    "content": "咬定青山不放松，\n立根原在破岩中。\n千磨万击还坚劲，\n任尔东西南北风。"
  },
  {
    "id": 186,
    "title": "问刘十九",
    "dynasty": "唐代",
    "author": "白居易",
    "content": "绿蚁新醅酒，\n红泥小火炉。\n晚来天欲雪，\n能饮一杯无？"
  },
  {
    "id": 187,
    "title": "蝉",
    "dynasty": "唐代",
    "author": "虞世南",
    "content": "垂緌饮清露，\n流响出疏桐。\n居高声自远，\n非是藉秋风。"
  },
  {
    "id": 188,
    "title": "村晚",
    "dynasty": "宋代",
    "author": "雷震",
    "content": "草满池塘水满陂，\n山衔落日浸寒漪。\n牧童归去横牛背，\n短笛无腔信口吹。"
  },
  {
    "id": 189,
    "title": "归雁",
    "dynasty": "唐代",
    "author": "钱起",
    "content": "潇湘何事等闲回，\n水碧沙明两岸苔。\n 二十五弦弹夜月，\n不胜清怨却飞来。"
  },
  {
    "id": 190,
    "title": "琴诗",
    "dynasty": "宋代",
    "author": "苏轼",
    "content": "若言琴上有琴声，\n放在匣中何不鸣？\n若言声在指头上，\n何不于君指上听？"
  },
  {
    "id": 191,
    "title": "稚子弄冰",
    "dynasty": "宋代",
    "author": "杨万里",
    "content": "稚子金盆脱晓冰，\n彩丝穿取当银钲。\n敲成玉磬穿林响，\n忽作玻璃碎地声。"
  },
  {
    "id": 192,
    "title": "卜算子·送鲍浩然之浙东",
    "dynasty": "宋代",
    "author": "王观",
    "content": "水是眼波横，\n山是眉峰聚。\n欲问行人去那边？\n眉眼盈盈处。\n才始送春归，\n又送君归去。\n若到江南赶上春，\n千万和春住。"
  },
  {
    "id": 193,
    "title": "采薇(节选)",
    "dynasty": "先秦",
    "author": "佚名",
    "content": "昔我往矣，\n杨柳依依。\n今我来思，\n雨雪霏霏。\n行道迟迟，\n载渴载饥。\n我心伤悲，\n莫知我哀！"
  },
  {
    "id": 194,
    "title": "书湖阴先生壁",
    "dynasty": "宋代",
    "author": "王安石",
    "content": "茅檐长扫净无苔，\n花木成畦手自栽。\n一水护田将绿绕，\n两山排闼送青来。"
  },
  {
    "id": 195,
    "title": "寒食",
    "dynasty": "唐代",
    "author": "韩翃",
    "content": "春城无处不飞花，\n寒食东风御柳斜。\n 日暮汉宫传蜡烛，\n轻烟散入五侯家。"
  },
  {
    "id": 196,
    "title": "琵琶行",
    "dynasty": "唐代",
    "author": "白居易",
    "content": "元和十年，\n予左迁九江郡司马。\n明年秋，\n送客湓浦口，\n闻舟中夜弹琵琶者，\n听其音，\n铮铮然有京都声。\n问其人，\n本长安倡女，\n尝学琵琶于穆、曹二善才，\n年长色衰，\n委身为贾人妇。\n遂命酒，\n使快弹数曲。\n曲罢悯然，\n自叙少小时欢乐事，\n今漂沦憔悴，\n转徙于江湖间。\n予出官二年，\n恬然自安，\n感斯人言，\n是夕始觉有迁谪意。\n因为长句，\n歌以赠之，\n凡六百一十六言，\n命曰《琵琶行》。\n浔阳江头夜送客，\n枫叶荻花秋瑟瑟。\n主人下马客在船，\n举酒欲饮无管弦。\n醉不成欢惨将别，\n别时茫茫江浸月。\n忽闻水上琵琶声，\n主人忘归客不发。\n寻声暗问弹者谁，\n琵琶声停欲语迟。\n移船相近邀相见，\n添酒回灯重开宴。\n千呼万唤始出来，\n犹抱琵琶半遮面。\n转轴拨弦三两声，\n未成曲调先有情。\n弦弦掩抑声声思，\n似诉平生不得志。\n低眉信手续续弹，\n说尽心中无限事。\n轻拢慢捻抹复挑，\n初为《霓裳》后《六幺》。\n大弦嘈嘈如急雨，\n小弦切切如私语。\n嘈嘈切切错杂弹，\n大珠小珠落玉盘。\n间关莺语花底滑，\n幽咽泉流冰下难。\n冰泉冷涩弦凝绝，\n凝绝不通声暂歇。\n别有幽愁暗恨生，\n此时无声胜有声。\n银瓶乍破水浆迸，\n铁骑突出刀枪鸣。\n曲终收拨当心画，\n四弦一声如裂帛。\n东船西舫悄无言，\n唯见江心秋月白。\n沉吟放拨插弦中，\n整顿衣裳起敛容。\n自言本是京城女，\n家在虾蟆陵下住。\n十三学得琵琶成，\n名属教坊第一部。\n曲罢曾教善才服，\n妆成每被秋娘妒。\n五陵年少争缠头，\n一曲红绡不知数。\n钿头银篦击节碎，\n血色罗裙翻酒污。\n今年欢笑复明年，\n秋月春风等闲度。\n弟走从军阿姨死，\n暮去朝来颜色故。\n门前冷落鞍马稀，\n老大嫁作商人妇。\n商人重利轻别离，\n前月浮梁买茶去。\n去来江口守空船，\n绕船月明江水寒。\n夜深忽梦少年事，\n梦啼妆泪红阑干。\n我闻琵琶已叹息，\n又闻此语重唧唧。\n同是天涯沦落人，\n相逢何必曾相识！\n我从去年辞帝京，\n谪居卧病浔阳城。\n浔阳地僻无音乐，\n终岁不闻丝竹声。\n住近湓江地低湿，\n黄芦苦竹绕宅生。\n其间旦暮闻何物？\n杜鹃啼血猿哀鸣。\n春江花朝秋月夜，\n往往取酒还独倾。\n岂无山歌与村笛，\n呕哑嘲哳难为听。\n今夜闻君琵琶语，\n如听仙乐耳暂明。\n莫辞更坐弹一曲，\n为君翻作《琵琶行》。\n感我此言良久立，\n却坐促弦弦转急。\n凄凄不似向前声，\n满座重闻皆掩泣。\n座中泣下谁最多？\n江州司马青衫湿。"
  },
  {
    "id": 197,
    "title": "观书有感·其一",
    "dynasty": "宋代",
    "author": "朱熹",
    "content": "半亩方塘一鉴开，\n天光云影共徘徊。\n问渠那得清如许？\n为有源头活水来。"
  },
  {
    "id": 198,
    "title": "观书有感·其二",
    "dynasty": "宋代",
    "author": "朱熹",
    "content": "昨夜江边春水生，\n蒙冲巨舰一毛轻。\n向来枉费推移力，\n此日中流自在行。"
  },
  {
    "id": 199,
    "title": "送友人",
    "dynasty": "唐代",
    "author": "李白",
    "content": "青山横北郭，\n白水绕东城。\n此地一为别，\n孤蓬万里征。\n浮云游子意，\n落日故人情。\n挥手自兹去，\n萧萧班马鸣。"
  },
  {
    "id": 200,
    "title": "朝天子·咏喇叭",
    "dynasty": "明代",
    "author": "王磐",
    "content": "喇叭，\n唢呐，\n曲儿小腔儿大。\n官船来往乱如麻，\n全仗你抬声价。\n军听了军愁，\n民听了民怕。\n哪里去辨甚么真共假？\n眼见的吹翻了这家，\n吹伤了那家，\n只吹的水尽鹅飞罢！"
  },
  {
    "id": 201,
    "title": "海棠",
    "dynasty": "宋代",
    "author": "苏轼",
    "content": "东风袅袅泛崇光，\n香雾空蒙月转廊。\n只恐夜深花睡去，\n故烧高烛照红妆。"
  },
  {
    "id": 202,
    "title": "塞上听吹笛",
    "dynasty": "唐代",
    "author": "高适",
    "content": "雪净胡天牧马还，\n月明羌笛戍楼间。\n借问梅花何处落，\n风吹一夜满关山。"
  },
  {
    "id": 203,
    "title": "山中留客",
    "dynasty": "唐代",
    "author": "张旭",
    "content": "山光物态弄春晖，\n莫为轻阴便拟归。\n纵使晴明无雨色，\n入云深处亦沾衣。"
  },
  {
    "id": 204,
    "title": "江行无题一百首·其九十八",
    "dynasty": "唐代",
    "author": "钱珝",
    "content": "万木已清霜，\n江边村事忙。\n故溪黄稻熟，\n一夜梦中香。"
  },
  {
    "id": 205,
    "title": "送灵澈上人",
    "dynasty": "唐代",
    "author": "刘长卿",
    "content": "苍苍竹林寺，\n杳杳钟声晚。\n荷笠带夕阳，\n青山独归远。"
  },
  {
    "id": 206,
    "title": "宿石邑山中",
    "dynasty": "唐代",
    "author": "韩翃",
    "content": "浮云不共此山齐，\n山霭苍苍望转迷。\n 晓月暂飞高树里，\n秋河隔在数峰西。"
  },
  {
    "id": 207,
    "title": "归园田居·其三",
    "dynasty": "魏晋",
    "author": "陶渊明",
    "content": "种豆南山下，\n草盛豆苗稀。\n晨兴理荒秽，\n带月荷锄归。\n道狭草木长，\n夕露沾我衣。\n衣沾不足惜，\n但使愿无违。"
  },
  {
    "id": 208,
    "title": "南园十三首·其一",
    "dynasty": "唐代",
    "author": "李贺",
    "content": "花枝草蔓眼中开，\n小白长红越女腮。\n可怜日暮嫣香落，\n嫁与春风不用媒。"
  },
  {
    "id": 209,
    "title": "菩萨蛮·书江西造口壁",
    "dynasty": "宋代",
    "author": "辛弃疾",
    "content": "郁孤台下清江水，\n中间多少行人泪。\n西北望长安，\n可怜无数山。\n青山遮不住，\n毕竟东流去。\n江晚正愁余，\n山深闻鹧鸪。\n "
  },
  {
    "id": 210,
    "title": "夜上受降城闻笛",
    "dynasty": "唐代",
    "author": "李益",
    "content": "回乐峰前沙似雪，\n受降城外月如霜。\n不知何处吹芦管，\n一夜征人尽望乡。"
  },
  {
    "id": 211,
    "title": "溪上遇雨二首",
    "dynasty": "唐代",
    "author": "崔道融",
    "content": "坐看黑云衔猛雨，\n喷洒前山此独晴。\n忽惊云雨在头上，\n却是山前晚照明。"
  },
  {
    "id": 212,
    "title": "月夜",
    "dynasty": "唐代",
    "author": "刘方平",
    "content": "更深月色半人家，\n北斗阑干南斗斜。\n 今夜偏知春气暖，\n虫声新透绿窗纱。"
  },
  {
    "id": 213,
    "title": "牧竖",
    "dynasty": "唐代",
    "author": "崔道融",
    "content": "牧竖持蓑笠，\n逢人气傲然。\n卧牛吹短笛，\n耕却傍溪田。"
  },
  {
    "id": 214,
    "title": "元宵",
    "dynasty": "明代",
    "author": "唐寅",
    "content": "有灯无月不娱人，\n有月无灯不算春。\n春到人间人似玉，\n灯烧月下月如银。"
  },
  {
    "id": 215,
    "title": "观沧海",
    "dynasty": "两汉",
    "author": "曹操",
    "content": "东临碣石，\n以观沧海。\n水何澹澹，\n山岛竦峙。\n树木丛生，\n百草丰茂。\n秋风萧瑟，\n洪波涌起。\n日月之行，\n若出其中；星汉灿烂，\n若出其里。\n幸甚至哉，\n歌以咏志。"
  },
  {
    "id": 216,
    "title": "龟虽寿",
    "dynasty": "两汉",
    "author": "曹操",
    "content": "神龟虽寿，\n犹有竟时。\n腾蛇乘雾，\n终为土灰。\n老骥伏枥，\n志在千里。\n烈士暮年，\n壮心不已。\n盈缩之期，\n不但在天；养怡之福，\n可得永年。\n幸甚至哉，\n歌以咏志。"
  },
  {
    "id": 217,
    "title": "鹊桥仙·纤云弄巧",
    "dynasty": "宋代",
    "author": "秦观",
    "content": "纤云弄巧，\n飞星传恨，\n银汉迢迢暗度。\n金风玉露一相逢，\n便胜却人间无数。\n柔情似水，\n佳期如梦，\n忍顾鹊桥归路！\n两情若是久长时，\n又岂在朝朝暮暮。"
  },
  {
    "id": 218,
    "title": "梦游天姥吟留别",
    "dynasty": "唐代",
    "author": "李白",
    "content": "海客谈瀛洲，\n烟涛微茫信难求；越人语天姥，\n云霞明灭或可睹。\n天姥连天向天横，\n势拔五岳掩赤城。\n天台四万八千丈，\n对此欲倒东南倾。\n我欲因之梦吴越，\n一夜飞度镜湖月。\n湖月照我影，\n送我至剡溪。\n谢公宿处今尚在，\n渌水荡漾清猿啼。\n脚著谢公屐，\n身登青云梯。\n半壁见海日，\n空中闻天鸡。\n千岩万转路不定，\n迷花倚石忽已暝。\n熊咆龙吟殷岩泉，\n栗深林兮惊层巅。\n云青青兮欲雨，\n水澹澹兮生烟。\n列缺霹雳，\n丘峦崩摧。\n洞天石扉，\n訇然中开。\n青冥浩荡不见底，\n日月照耀金银台。\n 霓为衣兮风为马，\n云之君兮纷纷而来下。\n虎鼓瑟兮鸾回车，\n仙之人兮列如麻。\n忽魂悸以魄动，\n恍惊起而长嗟。\n惟觉时之枕席，\n失向来之烟霞。\n世间行乐亦如此，\n古来万事东流水。\n别君去兮何时还？\n且放白鹿青崖间，\n须行即骑访名山。\n安能摧眉折腰事权贵，\n使我不得开心颜！"
  },
  {
    "id": 219,
    "title": "短歌行",
    "dynasty": "两汉",
    "author": "曹操",
    "content": "对酒当歌，\n人生几何！\n譬如朝露，\n去日苦多。\n慨当以慷，\n忧思难忘。\n何以解忧？\n唯有杜康。\n青青子衿，\n悠悠我心。\n但为君故，\n沉吟至今。\n呦呦鹿鸣，\n食野之苹。\n我有嘉宾，\n鼓瑟吹笙。\n明明如月，\n何时可掇？\n忧从中来，\n不可断绝。\n越陌度阡，\n枉用相存。\n契阔谈䜩，\n心念旧恩。\n月明星稀，\n乌鹊南飞。\n绕树三匝，\n何枝可依？\n山不厌高，\n海不厌深。\n周公吐哺，\n天下归心。"
  },
  {
    "id": 220,
    "title": "使至塞上",
    "dynasty": "唐代",
    "author": "王维",
    "content": "单车欲问边，\n属国过居延。\n征蓬出汉塞，\n归雁入胡天。\n大漠孤烟直，\n长河落日圆。\n萧关逢候骑，\n都护在燕然。"
  }
]